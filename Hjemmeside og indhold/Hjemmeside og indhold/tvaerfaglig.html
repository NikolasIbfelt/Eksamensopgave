<!DOCTYPE html>
<html>
<head>
        <title>Tværfaglige Opgaver</title>
            <link rel="stylesheet" type="text/css" href="tvaerfaglig.css">
                <meta charset="utf-8">
<h1 id="overskrift1">
    Tværfaglige Opgaver
</h1>
<body>
    <div id="pagegrid">
        <section id="tekst1">
            <h2>Design-Thinking Project</h2>
                <p>
                    Under vores Design Thinking project lærte vi om principperne og rammerne indenfor det. Her var en stor udfordring at skulle give sig selv tid til de forskellige forløb, i stedet for at tage hovedet under armen og fortsætte til næste punkt. Vores opgave gik ud på at konceptudvikle en app der skulle fungere med indlån og udlån, såvel som reservation. Rammerne var op til os. Vi valgte hurtigt i gruppen at begynde at arbejde med udlån og reservation af kameraudstyr såvel som lokaler på skolen. Under vores empathize fase fandt vi dog ud af, at der ikke var det store behov for at låne lokaler og det endte med at vi skar det fra, og fokuserede på indlån og udlån. Her var vi ude og interviewe studerende såvel som undervisere og sekretærer både på Dania i Skive, men også på nærliggende uddannelsesinstitutioner. Her fandt vi ud af, at nogen havde avancerede IT-løsninger til at hjælpe med denne opgave der ellers havde været uoverskuelig med så udlån. Da vi nåede til Define-fasen konkluderede vi, at problemet på Dania i Skive var, at det var svært at vide hvem der havde hvad, når eleverne internt lånte udstyret videre, og der kunne også opstå problemer med aflevering af udstyret hvis hverken Carsten eller Niels var tilgængelige til at tage imod det. Da vi nåede til Ideate-fasen gik vi i krig med at brainstorme hvad vores løsning kunne være, og hvordan vi kunne løse de forskellige problemstillinger i en simpel løsning. Ud fra vores Ideate-fase påbegyndte vi vores Prototype hvor vi vores idé til at komme til livs igennem så mange wireframes at regnskovene må være i fare.  Efter vores Prototype var blevet skabt, måtte vi i gang med at teste vores løsning i miljøet det ville blive brugt. Vi havde derfor nogle brugertests med flere personer fra holdet, samt andre uddannelser på skolen for at skabe et bedre indblik i hvad der fungerede, og hvad der ikke fungerede ved vores prototype, og her kom der en masse ændringer undervejs.
                </p>
            <h3>Hvad lærte jeg?</h3>
                <p>
                    Under projektet lærte jeg selvfølgelig om Design-Thinking, men jeg lærte også vigtigheden af det, og hvorfor Empathize fasen er så vigtig til at danne en bredere forståelse for den problemstilling man står overfor. Den største udfordring har nok været at vi skulle holde os i nogle meget specifikke mindsets tiltrods for at man følte man havde fundet den perfekte idé til en løsning. 
                </p>
        </section>
        <section id="tekst2">
            <h2>OnePage Project</h2>
                <p>
                    Vores OnePage-project tog udgangspunkt i vores Design-Thinking, og dannede grundlinjen for opgaven. Vi fik uddelt et tilfældigt produkt købt af Niels, og i vores tilfælde fik vi en showergel til mænd fra Derma. Under vores empathize periode, stillede vi spørgsmål til hvorfor et parfumefrit produkt var tilegnet mænd, og det var spørgsmålet der formede hele vores opgave. Vi fandt ud af, at det ikke (nødvendigvis) var for at beskytte den skrøbelige maskulinitet imod feminine produkter, men var for at beskytte os imod hormonforstyrende der kunne påvirke vores sædkvalitet. Ikke nok med det, så lærte vi også at det var de færreste mænd der egentligt gik op i hvilken type showergel de købte, og det var oftest pris og kvantitet der var de dominerende faktorer. Ud fra denne viden besluttede vi os for at skabe noget awareness omkring dette, men det var ikke nok for os, og vi ville også gerne have lidt sjov med opgaven og efter nøje overvejelse, besluttede os for at uppe konsekvensen af at bruge hormonforstyrrende produkter; du taber nosserne! 
                </p>
            <h3>Hvad lærte jeg?</h3>
                <p>
                    Under dette projekt lærte jeg uhyggeligt meget om kodning af en hjemmeside, jeg lærte vigtigheden i at tænke MOBILE FIRST, og fik en større indsigt i Design-Thinking undervejs. Vores største udfordringer var desværre nogle sygedage fra begge parter undervejs, det modarbejdede vi ved at arbejde individuelt hjemmefra nogle dage, eller at en af os tog op på skolen og lavede hvad vi kunne lave i dialog med den anden.  
                </p>
        </section>
        <section id="tekst3">
            <h2>Eksamensopgaven</h2>
                <p>
                    Denne eksamensopgave har trukket tænder ud, men gud hvor har jeg også lært meget! Jeg havde en uheldig start på eksamensperioden med godt 2 ugers influenza, efterfulgt af bøvl fra en tidligere operation, men det har ikke stoppet mig. Jeg lagde ud med at definere samtlige fag og emner vi har haft på uddannelsen, og fik dem placeret i nogle kategorier der skulle danne mine sider til hjemmesiden. Ud fra dem påbegyndte jeg skrivearbejdet og begyndte at opsummere hvad vi har lært i et dokument. Min originale plan var at starte med det tungeste fag rent tekstmæssigt som var kommunikation, hvor jeg efter mit skrivearbejde begyndte at opsætte en forside, med tilhørende undersider og fik opstillet mit materiale om kommunikation i et mobilvenligt design. Her havde jeg et fokus på at undgå at søge efter ny viden medmindre det var højest nødvendigt, mit mål var at opbygge hjemmesiden ud fra de færdigheder jeg havde på det givne tidspunkt, i senere projekter kan jeg have fokus på at indsamle ny viden, specielt i forhold til webudvikling. Efterfølgende påbegyndte jeg igen materialeskrivningen i både webudvikling, design og markedsføring, for efterfølgende at få det indsat på min hjemmeside. Under processerne har jeg løbende taget nogle mentale pauser fra kodning og skrivning, til at arbejde med de billeder jeg havde tænkt mig at bruge på hjemmesiden både som menupunkter og illustrationer. Til slut begyndte jeg at optimere min hjemmeside til hhv. tablet og PC, og løbende skrive de resterende tekster (som denne) undervejs.
                </p>
            <h3>Hvad lærte jeg?</h3>
                <p>
                    Puha hvor skal jeg starte? Min første fejl som bider mig i røven selv dagen inden eksamensafleveringen var at jeg gik fra at skrive materiale til at webudvikle før materialet var færdigskrevet. Jeg burde have udnyttet mindsettet jeg var i da jeg skrev om kommunikation, og fortsat med de andre (også lettere) emner i stedet for at springe over i noget nyt (webudvikling), tilpasse mig det mindset, og så springe demotiveret tilbage til skriveprocessen efterfølgende. Udover det har jeg indset at jeg har været MEGET tidsoptimistisk ift. At lave et responsivt design, og frygter for om jeg overhovedet kan nå at få hjemmesiden optimeret til computer inden afleveringsfristen. Set i bakspejlet burde jeg have givet mig selv nogle delmål undervejs og inddelt det hele i et forløb og tvunget mig selv til at blive i et givent forløb til det var færdigt. Jeg har lært rigtig meget om webudvikling, og man ville kunne se i koden jeg har skrevet, at der er sket en væsentlig udvikling ift. Hvordan jeg opbygger siderne, og spare mig selv både kode og tid. Under eksamenen har jeg også lært meget om min egen arbejdsmoral og selvdiciplin, og har indset at det sværeste virkeligt er at komme i gang. Når jeg først er kommet igang, så flyver tiden afsted og pludseligt har jeg været produktiv i 5 timer uden at kigge på uret. Under forløbet har jeg også indset en masse ting ift. min opsætning som kunne gøres bedre, specielt ift. mit grid, men der har det desværre været for sent for mig at lave større ændringer. Jeg har også lært at det kan gå lidt for hurtigt med mine tekster, og den røde tråd hurtigt kan tabes undervejs og sidst, men BESTEMT ikke mindst har jeg lært at jeg skal udnytte den rådgivning jeg kan få, i stedet for at skubbe det til sidste øjeblik hvor stressen er høj, og hjælpen er begrænset. Så meget kunne være blevet bedre, hvis jeg havde spurgt Niels til råds under kodeskrivningen.
                </p>
        </section>
    </div>
</body>
    <a href="index.html">
            <button class="forside">Til Forsiden
            </button>
        </a>
<footer>
Lavet af Nikolas Ibfelt    
</footer>